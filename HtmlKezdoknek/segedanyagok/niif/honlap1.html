<head>
<title>Hogyan készítsünk saját honlapot a Weben?</title>
</head>

<body bgcolor="ffffee">

<center>
<a href="honlap0.html">Elôzô fejezet</a> 
|
<a href="honlap.html">Tartalom</a> 
|
<a href="honlap2.html">Következô fejezet</a>
</center>

<hr>

<h2>Mi kell a honlaphoz?</h2>

Elôször is egy

<h3>Gép</h3>

Ha nekifogunk a honlap készítésének, elôször is keresnünk kell egy
gépet, amin majd dolgozni fogunk. A lap építéséhez megfelel egy
"mezei" PC is, kipróbálásához már egy Linuxos vagy Windowsos Netscape,
vagy hasonló böngészôprogram szükséges. Amennyiben a lapunkat ôrzô géppel
csak rövid ideig tudunk dolgozni, pl. azért, mert telefonon át tartjuk 
rendszeresen a kapcsolatot, akkor érdemesebb az otthoni gépen megírni
és kipróbálni a lapo(ka)t, majd a kész változatot felküldeni. Ahhoz
ugyanis, hogy mások is megtekinthessék a lapunkat

<h3>Internet kapcsolat</h3>

szükséges. Ezt minden guru <b>host</b> néven emlegeti, ez annyit tesz,
mint házigazda, s valóban, nála lakik majd a lapunk. Ennek a gépnek az
Interneten ismert címe, sôt szinte mindig neve is van. Képzeletbeli
hostunk hallgasson a
<pre>
www.honlapiskola.hu
</pre>
névre! Ez a gép tehát rajta van a Neten, méghozzá a nap mind a huszonnégy
órájában. Kerüljük el a korlátozott nyitvatartással üzemelô hostokat,
mert a Net az egész bolygót magában foglalja és mindig ébren van. Szerény
lapunkat pedig Tokiótól Washingtonig bárhonnan meglátogathatják, mert
nincsenek távolságok ebben a furcsa világban.
<p>
Ahhoz, hogy dolgozni tudjunk, be kell jutnunk a hostra. Számos host
biztosít anonim, nyilvános hozzáférést, bizonyos szolgáltatások használatára.
Ezzel akár az Internet bármely szegletébe is elvitorlázhatunk, saját lap
alapításához azonban nem elég. Kell egy

<h3>Account</h3>

is, amit postafióknak, hozzáférésnek is próbálnak fordítani, de nem egészen
találó. Lényegében arról van szó, hogy a host személyesen ismerjen minket
és biztosítson számunkra egy zugot, ahová virtuális ingóságainkkal 
beköltözhetünk.
<p>
Az account megszerzésének rejtelmei és számos fondorlata romantikus 
kalandregény témája lehetne, mi most úgy teszünk, mint a matematikusok:
<i>"Vegyünk egy accountot!"</i> ;-) Az accounttal együtt jár egy 
<b>user-név</b> és egy <b>password</b> is. (A password mindig legyen
nehezen kitalálható és legalább havonta változtassuk! Az ördög és a
hackerek sosem alszanak!)
<p>
Tegyük fel, nekünk a Jakab név jutott. Jelentkezzünk be! Valami hasonlót
látunk majd:
<pre>
Welcome at www.honlapiskola.hu

login: jakab
password: ********
</pre>
Ha ezek után a gép morc módon ki nem dobott minket, akkor valóban van élô
accountunk. Ide akár levelet is kaphatunk, jegyezzük is meg a címünket:
<pre>
jakab@www.honlapiskola.hu
</pre>
Kérjünk meg egy ismerôst, aki nem erre a gépre kapott accountot, hogy 
küldjön a címünkre levelet! Ha megkapjuk, a host Internet elérése
rendben van. Ezenkívül futnia kell egy

<h3>httpd</h3>

programnak is. Ezt a host korlátlan ura és parancsolója, a <b>root</b>
(rendszergazda) helyezi üzembe (azaz mi ezzel ne próbálkozzunk) és ha nem 
értünk igazán a host <b>operációs rendszeréhez</b>, akkor a legegyszerûbb 
ellenôrzési mód a host kezdôlapjának hívása. Az általunk használt 
böngészôbe írjuk be új címként:
<pre>
http://www.honlapiskola.hu
</pre>
Ha erre megjelenik valami szépséges oldal, nyert ügyünk van (majdnem).
Ha nem, akkor érdeklôdjünk a hoston más userektôl, végsô esetben a
roottól, valaki csak fogja tudni, miért nem mûködik... Lehet, hogy a httpd
program nem fut, de az is lehet, hogy nincs kezdôlap (az elég szomorú)
vagy más címen van (nem "www" a host neve vagy nem a szokásos "index.html"
a kezdôlap címe).
<p>
Ideje csinálni valamit, ha már bejelentkeztünk! Kezdjük az elsô kapavágással.
Hozzuk létre azt a helyet, ahova a lap kerül! Ez

<h3>A public_html könyvtár</h3>

vagy directory, vagy folder, kinek hogy tetszik. Egy parancs az egész:
<pre>
mkdir public_html
</pre>
Ellenôrizni kell az

<h3>Elérési jogok</h3>

néven ismert szörnyûséget. Arról van szó, hogy a sokak által használt
és a hálózatba kapcsolt gépeken ésszerûen korlátozva van, ki mit írhat 
és olvashat, nehogy vicces kedvû t-boyok mások féltve ôrzött állományaiba
kotorjanak bele.
<p>
Mit is szeretnénk a lapunkkal? Azt, hogy mindenki olvassa, aki csak erre
jár. Azt viszont nem szeretnénk, ha át is írnák, nem azért veszôdünk vele.
Tehát írni csak mi írhatjuk. Adjuk ki ezt a UNIX parancsot:
<pre>
ls -al
</pre>
Válaszként valami ilyet kell kapnunk:
<pre>
total 17
drwxr-xr-x   4 jakab    users        1024 Aug 11 00:02 ./
drwxr-xr-x   8 jakab    users        1024 Jul 24 15:26 ../
drwx------   4 jakab    users          47 Aug 11 00:04 mail/
drwxr-xr-x   4 jakab    users           3 Aug 11 00:05 public_html/
[...]
</pre>
A lényeg az, hogy a három darab <b>r</b> és <b>x</b> ott legyen elszórva. 
Ha ez nincs így, akkor újabb parancsot kell adnunk:
<pre>
chmod 755 public_html
</pre>
Az index.html -- és minden "normális" állomány -- más értéket kap (nem 
tartalmaz x-eket): 
<pre>
chmod 644 index.html
</pre>
Ha nem vagyunk biztosak a dolgunkban, akkor is kiadhatjuk, baj nem 
származik belôle. Ha viszont nincs helyesen beállítva, akkor bár ott van
a lap vagy a kép, mégis láthatatlan marad. A beágyazott kép helyett egy 
kérdôjel, vagy valami egyéb jelzés jelenik meg.
<p>
Megjegyzem, azért bátorkodom itt mindig a UNIX operációs rendszert emlegetni,
mert a hostok döntô többsége ezzel, vagy ennek valamely elfajzott rokonával
üzemel, alapszinten tehát érteniük kell a "szóból"... ;-) <i>(Már megint ez a 
jel! Mi ez? <b>Smiley</b>. Lesz még...)</b>
<p>
Kész a "telek", kezdhetjük építeni a házat. Elôször is lépjünk be a 
"telekre":
<pre>
cd public_html
</pre>
Ha bent vagyunk, akkor a ház bejárata

<h3>Az index.html</h3>

állomány. Egyelôre legyen benne csak annyi, hogy <b>Under construction!</b>,
azaz magyarul <b>Fejlesztés alatt!</b>
<p>
Lássuk!
<pre>
echo "Under construction!" > index.html
</pre>
Nocsak, már kész is az elsô lapunk. Nana! Inkább a nulladik. Ellenôrizzük
a hozzáférési jogot (ls -al) és ha megvan a megfelelô számú r és x, akkor

<h3>A lap címe</h3>

az Interneten:
<pre>
http://www.honlapiskola.hu/~jakab
</pre>

Akár meg is nézhetjük.

<hr>

<center>
<a href="honlap0.html">Elôzô fejezet</a> 
|
<a href="honlap.html">Tartalom</a> 
|
<a href="honlap2.html">Következô fejezet</a>
</center>

</body>
