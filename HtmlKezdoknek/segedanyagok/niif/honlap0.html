<head>
<title>Hogyan készítsünk saját honlapot a Weben?</title>
</head>

<body bgcolor="ffffee">

<center>
Elôzô fejezet
|
<a href="honlap.html">Tartalom</a> 
|
<a href="honlap1.html">Következô fejezet</a>
</center>

<hr>

<h2>Bevezetés</h2>

Kellene egy honlap, mert már az összes kollégának van. De mégis, mi az? 
<p>
Töltsük be a számítógépünkre a Netscape vagy az Internet Explorer
(vagy más, meglevô) <b>netsurfer</b> programunkat, amit kissé szabadon, de 
értelemnek megfelelôen <b>böngészônek</b> fogunk nevezni. Bökjük meg az 
<b>Open</b> gombot és írjuk be az ablakba ezt:
<pre>
http://www.lib.uni-miskolc.hu/ali
</pre>
Betöltôdött? Nos, ez egy <b>homepage</b>, azaz honlap. Egy lap a több mint 
tízmillióból az Interneten. Ez a füzet azoknak készült, akik növelni 
szeretnék ezt a számot a saját honlapjukkal.
<p>
Honlapot intézmények és magánszemélyek egyaránt készítenek. Elôbbiek
prospektus és reklám mellett vagy helyett, illetve valamilyen 
szolgáltatást nyújtva (pl. keresôrendszerek, adattárak); utóbbiak 
önmaguk, vagy kedvenc dilijük bemutatása céljából. Van honlapja a 
Földnek, Magyarországnak, újságoknak, focicsapatoknak, a Télapónak 
és számos rajzfilmhôsnek. A honlap a szigorú hivatalosságtól a 
korlátlan ôrületig mindent tartalmazhat -- egyfajta önmegvalósítás. 
<i>Hé világ! Itt a honlapom, nézd!</i> És a világ megnézi! 
<p>
A honlapot és az elkészítéséhez szükséges segédeszközöket elôször a CERN-ben 
dolgozták ki. Miért pont az atomtudósok környékén született meg ez a 
példátlanul népszerû és megállíthatatlanul terjedô eszköz? Ez egy kicsit
a véletlen mûve.
<p>
Valamikor az ôsidôkben (vagyis pár éve -- a számítástechnikában ez nagy 
idô) már megalkották a Gophert, mint hatékony és könnyen kezelhetô 
információs rendszert. El is terjedt. Végre elég volt csupán pár 
billentyû kezelését megtanulni ahhoz, hogy az ember a világ bármely 
pontjáról információhoz jusson, áttekinthetôen, gyorsan. Ekkor már az 
Internet egységes egészként jelent meg a felhasználó elôtt. Az, hogy a 
kért információ milyen gépen, milyen operációs rendszer alatt és a világ 
melyik pontján van (az átviteli sebességet leszámítva) érdektelenné vált. 
Gondoljuk meg, mekkora jelentôsége van ennek! Az egész világot 
"átláthatjuk", nincsenek határok többé! 
<p>
A CERN tudósai éppoly lusták és válogatósak lehettek, mint bárki más, csak 
sokkal igényesebbek. A Gophert annak idején Minnesota egyetemén karakteres 
képernyôkre álmodták meg és csak "unalmas" menüket tartalmazott. Az 
atomfizikusok meg ábrákat és képeket követeltek. Meg dôlt betût. S 
mindenekfelett szívükhöz nôtt a hipertext. Megkapták.
<p>
A honlapok a számukra kidolgozott kommunikációs szabványok szerint 
"közlekednek" az Interneten és ezt értik a <b>World Wide Web</b>
böngészôprogramok. A lapok szerkesztô- és kiegészítôjelekkel 
(leírókkal) ellátott szövegállományok. A leírók szabványa a 
<b>HTML</b> (HyperText Markup Language).
<p>
A HTML egyfajta leírónyelv. Vele a lap megjelenését tudjuk "programozni".
A szabvány jelenleg a 3.2-es verziónál tart. Nem célom a "história"
ismertetése és nem is a kifejlesztés, hanem a hasznosság alapján
választottam ki a fejezetek témáinak sorrendjét, ennek ellenére a 
2.0-ás szabvány után bevezetett újításokat -- kevés kivételtôl eltekintve --
csupán extrákként említem. (Az extrákkal nem árt vigyázni, mert nem 
minden böngészôprogram ismeri fel ezeket, ami miatt olvashatatlanná 
válhat egyes felhasználók számára a lapunk.)
<p>
Nem lesz szó mindenrôl. A cél az, hogy aki olvassa e sorokat, merjen 
belevágni önállóan is a honlapkészítésbe -- ez nem ördöngôsség! Az alapok
elsajátítása után pedig egyet tudok ajánlani: a <b>View/Source</b> gomb
szorgos nyomogatását, ha érdekes ötlettel találkozunk barangolásaink során!
A HTML lapokban talált megoldások ugyanis közkincsnek számítanak, 
szabadon felhasználhatók a bennük talált trükkök (a tartalom viszont nem 
biztos). El is menthetjük a <b>File/Save as/Source</b> kiválasztásával s 
ebbôl tanulhatunk tovább.
<p>
Vágjunk bele!
<p>

<hr>

<center>
Elôzô fejezet
|
<a href="honlap.html">Tartalom</a> 
|
<a href="honlap1.html">Következô fejezet</a>
</center>

</body>
