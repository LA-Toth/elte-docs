<head>
<title>Hogyan készítsünk saját honlapot a Weben?</title>
</head>

<body bgcolor="ffffee">

<center>
<a href="honlap7.html">Elôzô fejezet</a> 
|
<a href="honlap.html">Tartalom</a> 
|
<a href="honlapk.html">Következô fejezet</a>
</center>

<hr>

<h2>Merre tovább?</h2>

A HTML fejlôdése ellentmondásos. Népszerûsége óriási, alapjai biztosak,
jól átgondoltak, de azóta mindenféle torzulások keletkeztek benne. A baj
az, hogy eredetileg egy nagyon egyszerû dokumentumleíró nyelvet definiáltak,
most pedig arra tart a HTML, hogy <b>GUI</b>, azaz grafikus felhasználói 
felület lesz belôle (plusz multimédia alkalmazás és reklámhordozó, plusz 
DTP kiadványszerkesztô és -terjesztô eszköz, plusz belsô vállalati 
információs rendszer és üzleti tranzakciók közvetítôje, stb.). Ma már 
rendelhetünk és fizethetünk is a WWW-ben bolyongva, laborokba 
kukkanthatunk be kandi kamerával, rádiót hallgathatunk egyenesadásban és 
mindenféle adatbázis-lekérdezôket nyüstölhetünk kérdéseinkkel. Messze 
kerültünk a kezdetektôl és alaposan meghaladtuk a svájci atomtudósok 
igényeit. 
<p>
A fejlôdés egyik útja a

<a name="java"></a>
<h3>Java</h3>

A Java a HTML lapban a mozgás, az élet -- szó szerint. Lapjainkon ezek után
számológépek, elektronikus jópofáskodógépek, dadaista versgenerátorok,
kártyajátékok, köszönôrobotok és egyéb agyatlanságok tûnnek fel. A Java
valódi programnyelv, amely kommunikációs felületként használja a HTML lapot.
<p>
Háromféle Java létezik. Az igazi Java egy komoly objektumorientált nyelv.
Ebben teljes alkalmazásokat írhatunk meg. Van egy kistestvére, amely csak
annyiban különbözik bátyjától, hogy nem önálló program, hanem inkább
egyfajta rutingyûjtemény, melynek különbözô részeit a lapról hívjuk meg.
Végül egy elfajzott rokon is van, a Javascript, ez nem önálló, hanem a
HTML lapba beleírható nyelv. Míg az "igazi" Java-t le kell fordítani, 
addig ezt egy interpreter értelmezi sorrol sorra, mint az otthoni C64 a 
Basic programokat. Képességei nagyon korlátozottak, igazából
csak hasonlít a Java-ra, de nem az (valamikor Mocha névre hallgatott).
Elônye, hogy ott van a lapban, de ez egyben a hátránya is: bárki betekinthet
programozói munkásságunkba. Ráadásul lassú is. De van, létezik, használható.
<p>
A Java alkalmazások csak a friss kiadású böngészôprogramokkal 
használhatók, s van olyan is, amelyik csak a Javascriptet érti.
<p>
Teljesen más utakon halad a

<a name="vrml"></a>
<h3>VRML</h3>
azaz a <b>Virtual Reality Markup Language</b>. Ez egy háromdimenziós
világot ír le, amelyben mászkálhatunk, foroghatunk, közelre és távolra
tekinthetünk, környezetünket pedig alakíthatjuk. Aki játszott már
DOOM-szerû játékkal, az tudja, milyen érzés. Ez már nem lap, nem kiadvány!
Ez világ! Saját személyes, egyéni világ építhetô fel. 
<p>
A VRML jelenleg viszonylag egyszerû térbeli alapelemekkel dolgozik, de
árnyékolás és perspektíva kezdettôl van benne. A generált világok még
elég DOOM-stílusúak, s még így is nyög tôle a vonal és a gép. Egy VRML
"lap" megjelenítéséhez jóval nagyobb teljesítmény szükséges, mint egy 
HTML laphoz. 
<p>
A WWW világához úgy kapcsolódik a VRML, hogy ennek böngészôi felimerik 
a HTML lapokat és vagy maguk dolgozzák fel azt, vagy átadják egy HTML
olvasónak. A VRML világában egy HTML lap csak "falragasz"...

<a name="end"></a>
<h3>Honlap holnap</h3>

Végetért a honlapiskola. Remélem megérte a szöveg elolvasása és a
példák megfejtése. Ha az Internet világa újabb oldalakkal gazdagodik,
az mindenkinek jó. 
<p>
Honlapunk címét elektronikus leveleinkben (a .signature állományban)
és akár névjegykártyánkon is feltûntethetjük. Bejegyeztethetjük a 
Hungary Network Ki-Kicsoda lapjára <b>http://www.hungary.com/kiki/</b>, vagy 
más szolgáltatókhoz. (A Yahoo-t csak annak ajánlom, aki szeret naponta 
több (tucat) reklámlevelet kapni). Más keresôszolgáltatások viszont 
hamarosan maguktól is rátalálnak a lapunkra. A látogatok száma eleinte 
kevés lesz, de ha jó az anyagunk, hamarosan egymás sarkát tapossák majd.
<p>
A jó lap nem avulhat el, azaz illik rendszeresen a karbantartással 
foglalkozni. Az elavult anyagokat és linkeket törölni kell, az 
újdonságokat és a még fejlesztés alatt álló oldalakat pedig külön 
érdemes jelezni, hogy a visszajáró látogatók könnyebben megtalálják. Ha 
véletlenül költözünk, akkor a régi címen (ha lehetséges) hagyjunk egy 
lapot. Ezen jó nagy betûkkel jelentsük be, hogy elköltöztünk, az új 
címünk pedig ez és ez, amit persze kattinthatóan építünk be. 
<p>
Van egy-két dolog, amit nem szerencsés az oldalakra feltenni. A 
kimondottan reklámra szakosodott szolgáltatókon kívül a reklám általában 
tiltott tevékenység. Nem illik másokat megsérteni, bosszantani, és
politizálni sem közkedvelt dolog. Ne tegyunk ki olyan anyagokat sem, amit 
a törvény tilt -- vagy az etikett. Ezeket egy kirakatba sem tennénk ki -- 
és a honlap nem más, mint egy elektronikus kirakat. A rendszergazdától 
érdeklôdjünk, mit tekint ô nem kívánt anyagnak. 
<p>
Mindezek nem lehetnek túl szigorú megkötések a végtelen fantázia számára.
S lám, a megvalósítás nem is oly bonyolult. Nincs mese, bele kell vágni a 
lapalapításba!

<hr>

<center>
<a href="honlap7.html">Elôzô fejezet</a> 
|
<a href="honlap.html">Tartalom</a> 
|
<a href="honlapk.html">Következô fejezet</a>
</center>

</body>
