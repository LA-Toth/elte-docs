<head>
<title>Hogyan készítsünk saját honlapot a Weben?</title>
</head>

<body bgcolor="ffffee">

<center>
<a href="honlap3.html">Elôzô fejezet</a> 
|
<a href="honlap.html">Tartalom</a> 
|
<a href="honlap5.html">Következô fejezet</a>
</center>

<hr>

<h2>Képek</h2>

<i>Egy kép felér ezer szóval</i>, tartja a mondás. Ilyen az agyunk, jobban 
szereti látni a dolgokat. Tudták ezt a HTML kidolgozói is, így lehetôségünk 
van "feldobni" a lapunkat valamilyen vizuális sokkhatással. ;-) Egy weblap 
kép nélkül (ma már) elég szegényesen hat.

<h3>Képformátumok</h3>

Képformátumból is akad pár tucat, szerencsére itt látszik a kiút. A két
legelterjedtebb (és mellesleg elég tömör) tárolási szabvány az elfogadott
a HTML világában: a <b>GIF</b> és a <b>JP(E)G</b>. (A UNIX miatt az 
<b>xbm</b> is, de ez lényegtelen.) 
<p>
A <b>GIF</b> az "öregebb". Annyit érdemes tudni róla, hogy a tömörítô eljárása
veszteségmentes, azaz a képben nem jelennek meg hibák a konverzió során.
Ebbôl persze következik, hogy tömörségének határai vannak. Mégsem ez a 
legnagyobb baj, hanem az, hogy csak 256 színt tud. Ezt ugyan nagyobb
palettából választhatja ki, de egyszerre akkor is csak ennyi szín lehet
fent -- s ez kevés lehet egy finom színátmenetnél... Ábrákhoz, rajzokhoz
viszont kitûnô.
<p>
A <b>JPEG</b> kimondottan fényképekhez van idomítva. Nagyon tömör, annyira, 
hogy csal: nem egészen ugyanazt a képet tárolja, mint amit megadtunk neki. Az
emberi szem ugyanis toleráns és becsapható. Bizonyos hibákat egyszerûen
nem lát meg, ezeket tehát büntetlenül el lehet követni. A JPEG cserébe
kis méretet és 24 bites valósághû színvisszaadást biztosít. Jobbat, mint
amit a legtöbb monitor valaha is tudni fog... (Rossz paraméterezéssel 
persze el lehet rontani szemmel láthatóan is a képet.) A JPEG 
nem jó a rajzokhoz, ott csúnyán hibázik és ehhez képest keveset karcsúsít
az állomány méretén (esetleg még növeli is azt).
<p>
A trükkös <b>animated GIF</b> az a fajta móka, amikor az állókép megmozdul. 
A GIF89 tudja ezt, több képet egymásba fonva öt-tíz fázisú "animáció" 
hozható létre, egyszeri lefutással, vagy végtelen ciklusban (utóbbitól 
némelyik böngészô összeomlik egy idô után). 
<p>
Van <b>interlaced GIF</b> is, ez azt jelenti, hogy a kép elôször csak úgy 
nagyjából jelenik meg, aztán finomodik. Ha épp sietünk, a durva "vázlatból" 
is eldönthetjük, érdemes-e várnunk a képre -- s ez jó!
<p>
Érdekes és gyakran használt lehetôség a <b>transparent GIF</b>, azaz a 
háttérszín átlátszóvá tétele. Ha a semleges, egyszínû hátteret átlátszóvá 
alakítjuk, a kép még inkább része lesz a lapnak, a keret nem árulkodik 
bántón.
<p>
Az ismertetett lehetôségeket különféle segédprogramok (pl. whirlgif)
képesek megvalósítani. (Lásd a függeléket!)
<p>
Ha már kiválasztottuk a képe(ke)t, két lényeges dolog tisztázandó:

<h3>A méret és az elhelyezés</h3>

Könyörögve kérek mindenkit: böhöm nagy képet <b>NE</b> tegyen fel huszasával 
a lapjára, mert nincs az a birka, aki türelemmel ki bírná várni! Azaz:
mértékletesség!
<p>
A kép sem tárolás, sem megjelenés szempontjából ne legyen túl nagy. Egy
irgalmatlan <i>"borzalom x rettenet"</i> méretû kép egyszerûen nem fér el az 
ablakban -- akkor meg mit érünk vele? A legtöbb megjelenítô legfeljebb
640x600 pixel nagyságú (azaz nagyjából az SVGA monitor méretének 
megfelelô, annál kicsit keskenyebb) ablakkal dolgozik, aki meg Windows alatt 
nézi, amit néz, az még ennél is kevesebbet lát.
<p>
A képet "meg kell komponálni", azaz el kell beszélgetnünk önmagunkkal,
hogy kell-e ez a kép egyáltalán, és ha kell, ekkorában kell-e, mert esetleg
kisebben is jó. Nem könnyû döntés, a kicsinyítés ugyanis (sajnos) 
minôségromlással jár. A kép minôsége lehetôleg haladja meg a Junoszty
ipari szabvány ;-) követelményeit -- mi tudjuk, mi van a képen, de
hátha más nem! Lehet, hogy vágni kell a képbôl, lehet, hogy egy kicsit
világosítani, vagy sötétíteni, azaz akad vele munka. Ezt számos programmal
el lehet végezni, a függelékben az XV (UNIX), a PhotoStyler (Windows) és 
a <b>Graphic Workshop</b> (DOS) programokat ismertetem röviden.
<p>
A kész képet el kell helyezni a lapon valahogy és valahova. Természetesen
csak a törzsben. Figyelem! A kép <b>nem része</b> a dokumentumnak, nem
belerakjuk, csak jelezzük, hogy ott lesz. Az elhelyezés a böngészô feladata.
Van ennek egy kellemetlen következménye: ha el akarunk "lopni" egy oldalt
(miért ne tennénk, hiszen ezt szabad, ha a gazdája nem tiltja), akkor annak 
képeit külön-külön még le kell szedegetni... A Netscape-ben ezt a jobb 
egérgombbal a képre kattintva tehetjük meg. Léteznek ügyes segédprogramok,
amelyek már képesek minden elemet együtt elmenteni. Mások anyagait azonban 
nem tulajdoníthatjuk el, azaz egy nekünk tetszô lapot ne tegyünk ki 
sajátunkként, mert nem illik.
<p>
A lapon a képet az <b>&lt;img src="valami.gif"&gt;</b> leíróval jelezzük. 
Ez persze csak a legegyszerûbb eset, itt a képállomány ugyanott van, ahol a 
lap (mert lehet más könyvtárban, de más gépen is!) és semmilyen egyéb igényünk
nincs.
<p>
Pedig lehetne! Tehetjük a képet balra (alapértelmezés) vagy jobbra. 
Igazíthatjuk a szöveget a felsô széléhez, az aljához, vagy középre.
Ez lényeges, ugyanis a kép <b>egy szövegsor magas</b> a böngészô
logikája szerint. A kép mellé több sort írni tehát elsô nekifutásra
nem lehet! (Azért van rá megoldás.)
<p>
Az elhelyezésre vonatkozó utasítást az <b>img</b> után elhelyezett 
<b>align=</b> mögé írjuk, mint az angolok: jobbra <b>right</b>, balra 
<b>left</b>, föl <b>top</b>, le <b>bottom</b>, középre <b>middle</b>. 
Jakab képe így válik a lap részévé:
<pre>
Ez a csúnya ember &lt;img align=bottom src="jakabarc.jpg"&gt; vagyok én.
</pre>
Adhatunk a képnek más méretet is, mint amekkora valójában, ezt vagy pixelben
(akkor mindig ugyanakkora lesz), vagy százalékban (az ablak méretétôl függ)
adjuk meg. Jakabnak igen nagy az arca ;-), úgyhogy javítunk egy picit:
<pre>
Ez a csúnya ember &lt;img align=bottom src="jakabarc.jpg" 
width=20% height=20%&gt;vagyok én.
</pre>
Adhatunk a képnek vékony vagy vastag keretet a <b>border=</b> beszúrásával. A
keret méretét pixelben adjuk meg, a 10 már szép széles.
<p>
Vannak, akik az információs szupersztrádán gyalogriksán közlekednek,
grafikus felület nélkül. Ôk a legszebb képünkbôl is csak ennyit látnak:
<pre>
[IMAGE]
</pre>
No, ez nem sok. Hogy ôk se maradjanak ki semmibôl és legalább külön
letölthessék a képet (erre módjuk van), ha "egyenesben" nem láthatják, 
az elôbbi kiírást módosíthatjuk az <b>alt=</b> beszúrásával. Az egyenlôségjel 
mögé <b>rövid</b> magyarázatot írunk:
<pre>
&lt;img src="cindycra.jpg" alt="Cindy Crawford in action..."&gt;
</pre>
Holtbiztos, hogy letöltik!... ;-)
<p>
A képekkel való játék ezzel persze még nem merült ki. Egy fontos és a lap
kinézetét döntôen befolyásoló tényezô

<h3>A háttérkép (background)</h3>

Itt a kép nem valahova kerül a lapon, hanem a lap "papírja" lesz, erre
írunk majd. Olyan, mint egy tapéta, csak nincs neki vége.
<p>
Gondoljuk meg, ez mivel jár! A háttérbe álmodott kép (bizony) nem lehet
túl éles vagy kontrasztdús. Nem ütheti agyon ugyanis a lapon a szöveget.
A böngészôk betûi túl könnyen olvashatalanná válnak... Legyen a kép
vagy sötét és írjunk rá fehér vagy pasztellszín betûkkel, vagy legyen
világos, amin a sötét "tinta" mutat. Kísérletezni kell. 
<p>
A háttérkép témája alapvetôen kétféle lehet: vagy egy elmosódott 
hangulatfestô fénykép, vagy valami imétlôdô ákom-bákom (pl. buborékok,
kockás füzetlap, márvány-utánzat). A böngészô veszi ezt a képet és
annyiszor teszi egymás mellé és alá, ahányszor a lapon lévô egyéb
anyag (képek, szöveg) megköveteli. Ez fényképnél lehet kínos. Ugyanis
(megint csak) nem tudjuk, hogy az aki olvassa a lapunkat, mekkora ablakot
használ és mekkora betûket (ha kisebbet, mint mi, lehet, hogy nem is
tudja a kép miatt elolvasni!). Az általunk feltett fénykép vagy csak 
félig-negyedéig látszik, vagy kétszer-háromszor is ott van... Nehéz
igazán jó hátteret kitalálni! Egy tipp: keressünk olyan képet, amelynek
szélei illeszkednek. Azaz a képet önmagához illesztve nem üti a szemünket
a határolóvonal. Mindez a probléma a tapéta jellegû kisképeknél nem 
jelentkezik.
<p>
Ha merünk vállalkozni rá, így tehetünk hátteret a lapunk mögé:
<pre>
&lt;body background="teglak.gif" text=ffffff link=aaffff vlink=88ffff 
alink=00ffff&gt;
</pre>
A kép ez esetben is a lapunk mellett lapul ugyanabban a könyvtárban, de
lehet ez másképp is.
<p>
Igen, adós vagyok több magyarázattal is. A <b>text=</b> a szöveg színe, a 
<b>link=</b> a kapcsolódási pontoké (ezt majd hamar megmagyarázom, mindjárt 
a következô fejezetben), ha még nem néztük meg, a <b>vlink=</b>, ha már 
megnéztük és az <b>alink=</b>, amikor épp rákattintunk. A színek megadása 
a vörös-zöld-kék (<b>RGB</b>) sorrendben hexadecimális kétjegyû számokkal 
lehetséges. (A függelékben egy kis táblázat segít ezeknek a kódoknak a 
hétköznapi színekkel való összepárosításában.) Háttere egy lapnak egy 
lehet, ezért került a törzs kezdôsorába, a <b>body</b> kibôvítéseként 
ez a pár jelzô. A háttér lehet egyszínû is, ezt a <b>bgcolor=</b> adja 
meg ugyanitt, szintén RGB kódban. Ez szerepelhet a <b>background=</b> 
helyett, de mellette is! Utóbbi esetben (fôleg, ha a kép nagy) a megadott 
háttérszín megjelenik, majd a kép megérkezésekor a képpel felülíródik.
<p>
Végül, mert sajnos idetartozik, néhány szó

<h3>Az átviteli sebességrôl...</h3>

Nincs az a vonal, ami elôbb-utóbb el ne dugulna a forgalomtól. Ekkor pedig
egy nagy képet letölteni idegölô dolog. A fejezet elején említett mondás
megfordul: ezer szó felér egy képpel, ráadásul gyorsabban átjön a hálózaton.
<p>
Kíméljük egymást! Legyen csak annyi képünk, amennyi feltétlenül szükséges
(azért a lapunk egyéni arculatát nem kell agyoncsapni!) és ezek legalább
tárméretben kicsik legyenek! Ha más megoldás nincs, szedjük több lapra szét 
az eredetit. Egy lapra 40-60 kbyte-nál több kép csak igen-igen indokolt 
esetben kerüljön! Számítsunk arra is, hogy (fôleg a tapasztalt barangolók)
kikapcsolják a képek letöltését -- azaz a lap megtervezésekor fordítsunk
gondot arra, hogy képek nélkül is mutasson valahogy. Számos eset van, amikor
ez megoldhatatlan, de amikor van mód rá, legalább akkor tegyük meg. Vagy 
az <b>alt=</b> segítségével mellékeljünk magyarázatot a képekhez, vagy 
készítsünk önálló "<b>text only</b>" verziót is a sávszélességben "szegények"
számára (ez gyakori megoldás).
<p>
Ha valamilyen okból sok kép kell a lapra, akkor is van mód a 
takarékosságra. Ne magát a képeket tegyük fel, hanem kicsiny 
<b>ikonokat</b>, s ezek mögé pakoljuk be az egész estét betöltô 
plakátképeinket. Ennek mikéntjérôl (is) szól a következô fejezet.

<hr>

<center>
<a href="honlap3.html">Elôzô fejezet</a> 
|
<a href="honlap.html">Tartalom</a> 
|
<a href="honlap5.html">Következô fejezet</a>
</center>

</body>
